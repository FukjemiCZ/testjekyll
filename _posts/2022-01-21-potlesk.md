---
layout: post
title: 'Výměna spoje'
date: 2022-01-21 18:17:16'
pin: true
categories: story work osvc isp
tags: PánCoDětemOpravovalYoutube
---
Březen 2020 covid už tu byl chvilku s námi. Takže jsem asi měsíc jezdil a instaloval lidem domů internet. Byl jsem ten pán co dětem opravil Youtube a rodíčům umožnil pracovat z domu.
Nejčastější slova, která jsem slyšel byla: "nefunguje mi to, je to pomalé, mohl bych dostat slevu?"
Občas mi poslal smsku Bonzák(nagios) a já jsem jel na výjezd. Třeba, když déšť vyplavil rack, bouřka spálila zdroje a podobně.

Ovšem koncem března, nevím den, ale bylo šest večer. Když se nám(už zase), odpojilo šest paneláků na sídlišti(pro lepší přestavu tomu sídlišti můžeme říkat Vajgar). Bonzák pípal jak o život.
Spoj se nám totiž co 10 minut restartoval. Takže 10 minut fungoval pak restart. V tu chvíli bych nechtěl být zákazníkem a pařit nějakou onlajnovku. Navíc v televizi dávali hokej. Stejně jako se chtěli dívat naši zákazníci, tak jsem se chtěl dívat i já.

Moc dobře jsem věděl, že tam je spoj 60Ghz Metrolinq(nevím přesný model). V týmu jsme byli domluveni, že při dalším problému půjde dolu a dáme tam LHG60 od mikrotiku.
Akce probíhala velmi zajímavě, v regionu jsme neměli zkušeního kolegu. Byli jsme tam reálně dva a ani ne dva měsíce(celkem profi). Další tři kolegové k nám jezdili na výpomoc a zaučovat nás z jiného okresu.

Zavolali jsme si řekli si, že to zvládneme. Pak už jen vyrazili na Vajgarský panelák.
LHG60 jsme viděli podruhé(poprvé jsme se jen podívali jak se skládá, ale do administrace jsme se nepouštěli.
Ač jsem znal mikrotik celkem obstojně, nevěděl jsem o pár záludných nastaveních LHG60 a to mne později vypeklo.
Nejdříve jsḿe šli do prvního paneláku. Tam byl začátek spoje(AP) ve výtahovce u racku jsme spárovali proti sobě dvě LHG60. Nastavili jim správné IP a vysvětlili si hodnoty co máme na mobilech hlídat při směrování.
Kolem čtvrt na osum jsem vyslal kolegu na cílový panelák. Kde měl sundat Metrolinq a přidat tam LHG60. To samé jsem dělal já na výchozím paneláku. Samozřejmě jsme si během výměny volali, aby jsme si ulehčili směrování.
Kolem 19:45 jsme měli spojeno a sesměrováno na nejlepší možné hodnoty. Ovšem internet nám stále nefungoval a data se nepřenášela.
Přišla tma tak jsme si domluvili základní signály svítilnou. Zavolal jsem adminovi. Pět minut mi trvalo jej sehnat. Nechtěl mi to zvednout.

Problémy byl naštěstí jen jeden drobnej, ale i zkušenému adminovi to trvalo 10 minut, kdy i on hledal to jediné nezatrhlé zaškrtávátko. Pak se to stalo, říká "Mám to!" Už i bonzák přestal prudit. Kolegovi jsem dal světelný signál, že to máme hotové. Jen co jsem to odmávl tak to začlo.

Lidé začali otevírat okna a tleskat, fakt tleskat. Tleskalo celé sídliště, tleskali asi 10 minut.

Má první myšlenka byla samozřejmně: "Díky, ale to fakt nemusíte dělat takový drama, jen kvůli opravenému internetu. Závisláci jedni."

Samozřejmně po chvilce mi to došlo a tleskal jsem taky. Byl to ještě jeden z těch dnů, kdy se přesně ve 20:00 otevřeli okna a lidé tleskali zdravotníkům.

Stejně ten potlesk byl i za opravu internetu.